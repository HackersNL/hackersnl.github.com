---
layout: page
title: ! '#1: Javascript & Elegante algoritmes'
event_date: '31-01-2013'
tags:
- Agenda
status: publish
type: post
published: true
meta:
  _edit_last: '1'
---

Donderdagavond 31 januari 2013 is de 17e HackersNL ([en eerste BEEA](http://hackersnl.nl/2013/2013-01-31-hackersnl-17-wordt-beea-1/#beea) avond in Utrecht. We hebben wederom drie presentaties op het programma staan en uiteraard is er ook genoeg tijd om informeel met elkaar kennis te maken.

**ACHTUNG: De lokatie is gewijzigd! We zijn terug bij de [Dutch Game Garden op het Neude](http://www.dutchgamegarden.nl/over-ons/route/)!**

Je bent vanaf 20:00 van harte welkom aan het [Neude 4](http://www.dutchgamegarden.nl/over-ons/route/) in Utrecht. Vergeet echter niet vantevoren jezelf [aan te melden](http://hackersnl.nl/reserveren/), zonder aanmelding kan het zijn dat er geen plek meer is!

## Programma (aanvang 20:00)

### ’1 minuut’ door jou

![1-minute-cc-by-Flickr-Renett-Stowe]({{ root_url }}/images/1-minute-cc-by-Flickr-Renett-Stowe-300x225.jpg)

Je hebt Lightning Talks, je hebt de Elevator Pitch en nu dus ook de 1 Minuut. Iedere aanwezige krijgt 1 minuut de tijd om zichzelf voor te stellen of om een interessant project, idee of anecdote te vertellen. Perfect om een beter beeld te krijgen van waar iedereen zoal mee bezig is, zodat je later tijdens de avond hier nog eens verder over door kan kletsen.

### Over jou

Je bent veel bezig met technologie. Je bouwt zelf bijvoorbeeld software of hardware. Bent freelancer of medewerker bij een interessant bedrijf. Enthousiast en de meeste mensen beschrijven je als een vakidioot.

### ‘Niet je moeders Javascript’ door Hay Kranen

![Hay in 3d]({{ root_url }}/images/hay-in-3d-300x219.jpg)

[Javascript](https://en.wikipedia.org/wiki/Javascript) is niet meer wat het geweest is. Ooit was het een taal voor script kiddies die plaatjes om je muis wilden laten vliegen. Javascript blijkt echter een zeer krachtige en flexibele taal te zijn die niet alleen in de browser, maar ook op de server je in staat stelt om toffe dingen te bouwen. Hay Kranen laat het zien met veel voorbeelden en uitleg. [Foto: Quistnix (CC-BY-SA)](http://commons.wikimedia.org/wiki/File:10_jaar_wiki_-_9412_-_0444_Hay_Kranen_-_anaglyph.jpg)

### Over Hay Kranen

Hay werkt als frontend ontwikkelaar bij VPRO Digitaal en was daar onder andere verantwoordelijk voor de [luisterpaal van 3voor12](http://3voor12.vpro.nl/luisterpaal/). Verder is hij actief als digitaal kunstenaar op [www.365dagenkunst.nl](http://www.365dagenkunst.nl) en als vrijwilliger voor [Wikimedia Nederland](http://wmnederland.nl/).

## “Elegante algoritmes” door Heinze Havinga

![Heinze Havinga]({{ root_url }}/images/heinze.jpg)

Omdat voor veel mensen programmeren nog steeds dames en heren zijn die cryptische zinnen tikken op een toetsenbord is, vonden we het bij [SETUP](http://setup.nl/) tijd om programmeren als de ambacht van de 21ste eeuw te presenteren. Net als bij bijvoorbeeld smeden is programmeren een combinatie van creativiteit, kennis, ervaring en dat elke vakman zijn eigen manieren, werkwijzen en resultaat oplevert. Daarom hebben we een wedstrijd uitgeschreven wie op de eleganste manier [Victory Boogie Woogie](https://nl.wikipedia.org/wiki/Victory_Boogie_Woogie) van [Mondriaan](https://nl.wikipedia.org/wiki/Mondriaan) kan genereren, waarbij de beste werken in het [Gemeentemuseum](http://www.gemeentemuseum.nl/) gepresenteerd worden.

Heinze bespreekt voorbeelden van bijzonder algoritmes in code, laat kort zien hoe [Mondriaan](https://nl.wikipedia.org/wiki/Mondriaan) te werk ging en hoe dit in verhouding staat met wat er tussentijds is ingestuurd door deelnemers aan digitaal gegenereerde versies van “de Nachtwacht van de twintigste eeuw”. Meer informatie over deze wedstrijd, die tot 7 Maart loopt, is te vinden op [elegant.setup.nl](http://elegant.setup.nl/)

### Over Heinze Havinga

Heinze werkt als freelancer, onder andere bij SETUP, aan nieuwe media en (open) data projecten, evenementen en soms zelfs kunst(ige zaken) die hij keurig verzamelt op [www.heinzehavinga.nl](http://www.heinzehavinga.nl)

*NB*: _Vanaf deze editie zal de naam hackersnl langzaam maar zeker opgaan in een nieuwe naam: BEEA. Het is lekker kort, heeft geen link met het woord hacken en heeft daarmee alle ruimte om zelf een eigen betekenis te krijgen, zoals bijvoorbeeld ‘Builders, Engineers, Explorers & Artists’. Kortom hackersnl #17 is beea #1. De site is al in wording te vinden op [http://beea.nl](http://beea.nl) en wordt de komende tijd verder aangepast. Vanaf nu zullen we in de communicatie steeds meer het woord BEEA gebruiken i.p.v. hackersnl._