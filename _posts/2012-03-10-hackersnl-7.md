---
layout: post
title: ! '#7: Design, hack, maak & LaOS Laser'
event_date: '2012-03-29'
tags:
- Agenda
status: publish
type: post
published: true
meta:
  _edit_last: '1'
---
De lente is in aankomst en wij kijken alweer uit naar de zevende HackersNL avond op donderdag 29 maart in Utrecht! 

We hebben wederom drie presentaties op het programma staan en uiteraard is er ook genoeg tijd om informeel met elkaar kennis te maken.

**LET OP: De lokatie is gewijzigd! We zitten NIET bij de Dutch Game Garden, maar aan de Oudegracht 183!!**

Je bent vanaf 20:00 van harte welkom aan de [Oudegracht 183](http://g.co/maps/zzqs3) in Utrecht. Vergeet echter niet vantevoren jezelf [{{ root_url }}/aanmelden.html]({{ root_url }}/aanmelden.html), zonder aanmelding kan het zijn dat er geen plek meer is!

## Programma (aanvang 20:00)

### '1 minuut' door jou
![1-minute-cc-by-Flickr-Renett-Stowe]({{ root_url }}/images/1-minute-cc-by-Flickr-Renett-Stowe-300x225.jpg)
Je hebt [Lightning Talks](https://secure.wikimedia.org/wikipedia/en/wiki/Lightning_Talk), je hebt de [Elevator Pitch](https://secure.wikimedia.org/wikipedia/en/wiki/Elevator_pitch) en nu dus ook de 1 Minuut. Iedere aanwezige krijgt 1 minuut de tijd om zichzelf voor te stellen of om een interessant project, idee of anecdote te vertellen. Perfect om een beter beeld te krijgen van waar iedereen zoal mee bezig is, zodat je later tijdens de avond hier nog eens verder over door kan kletsen.

### Over jou

Je bent veel bezig met technologie. Je bouwt zelf bijvoorbeeld software of hardware. Bent freelancer of medewerker bij een interessant bedrijf. Enthousiast en de meeste mensen beschrijven je als een vakidioot.

## 'Design, hack, maak: Een kijkje in de keuken van Nut & Bolt' door David Menting

![nut-bolt-david-menting-met-prototype]({{ root_url }}/images/nut-bolt-david-menting-met-prototype-300x201.jpg) 
De beste manier om erachter te komen of een idee gaat werken is om het uit te voeren. Een werkend prototype zegt meer dan duizend woorden - het laat je zien, voelen en ervaren hoe het eindresultaat zal zijn. Tijdens deze presentatie krijg je een exclusief kijkje achter de schermen bij <a href="http://nut-bolt.nl/">Nut & Bolt</a>: over de software en hardware die de prototypes laat werken.


### Over David Menting

David Menting (1984) is industrieel ontwerper. Hij zet technologie graag in om producten aangenamer, interessanter of eenvoudiger te maken. Als éénmansstudio Nut & Bolt bedenkt, ontwerpt, hackt en maakt hij in opdracht producten die voorheen nog niet bestonden: verf die van kleur verandert, een wichelroede die Wi-Fi-signalen opspoort of een woud van interactieve LivingColors-lampen. 

## 'LaOS laser - Open Source Software for Laser Cutters' door Jaap Vermaas & Peter Brier

![LaOS laser]({{ root_url }}/images/laoslaser-300x225.jpg) 
Lasersnijders worden steeds populairder, onder kunstenaars maar ook onder technici. Een bottleneck op dit moment is de aansturing: voor de meeste machines kan dat alleen met een driver vanuit Windows, soms zelfs alleen maar vanuit één applicatie.

<a href="http://www.laoslaser.org">LaOS laser</a> is een project om een laser cutter driver te maken, die universeel toepasbaar is. De software (met zelf ontworpen stuurkaart) werkt vanuit Linux, OS X en Windows en kan gebruikt worden in elk type lasersnijder. De aansturing kan bovendien gemakkelijk worden aangepast aan de eigen wensen.  

Het LaOS laser project is ontstaan vanuit de <a href="http://www.fabfoundation.org/index.php?option=com_content&view=article&id=46&Itemid=61">Fab Labs</a>, waar bleek dat de aansturing van lasers nodeloos ingewikkeld was. Het project is gestart door Jaap Vermaas en Peter Brier. 


### Over Jaap Vermaas:

Jaap Vermaas is oprichter van de <a href="http://www.fablabtruck.nl/">Fab Lab Truck</a>, een mobiel FabLab. Hij is daarnaast al jaren actief als promotor van open source software.

### Over Peter Brier

Peter Brier werkt als Systeem architect in de Hightech machinebouw waar hij veelvuldig gebruik maakt van open-source oplossingen. Hij is daarnaast algemeen knutselaar en heeft een technische drive.
