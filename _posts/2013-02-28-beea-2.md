---
layout: page
title: ! '#2: Dive Into JeeNodes & Skrivit'
event_date: '28-02-2013'
tags:
- Agenda
status: publish
type: post
published: true
meta:
  _edit_last: '1'
---
Donderdagavond 28 februari 2013 is de 2e BEEA avond in Utrecht. We hebben drie (eentje onder voorbehoud) presentaties op het programma staan en uiteraard is er ook genoeg tijd om informeel met elkaar kennis te maken.

**ACHTUNG: De lokatie is gewijzigd! We zijn terug bij de [Dutch Game Garden op het Neude](http://www.dutchgamegarden.nl/over-ons/route/)!**

Je bent vanaf 20:00 van harte welkom aan het [Neude 4](http://www.dutchgamegarden.nl/over-ons/route/) in Utrecht. Vergeet echter niet vantevoren jezelf [aan te melden](http://hackersnl.nl/reserveren/), zonder aanmelding kan het zijn dat er geen plek meer is!

## Programma (aanvang 20:00)

### ’1 minuut’ door jou

![1-minute-cc-by-Flickr-Renett-Stowe]({{ root_url }}/images/1-minute-cc-by-Flickr-Renett-Stowe-300x225.jpg)

Je hebt Lightning Talks, je hebt de Elevator Pitch en nu dus ook de 1 Minuut. Iedere aanwezige krijgt 1 minuut de tijd om zichzelf voor te stellen of om een interessant project, idee of anecdote te vertellen. Perfect om een beter beeld te krijgen van waar iedereen zoal mee bezig is, zodat je later tijdens de avond hier nog eens verder over door kan kletsen.

### Over jou

Je bent veel bezig met technologie. Je bouwt zelf bijvoorbeeld software of hardware. Bent freelancer of medewerker bij een interessant bedrijf. Enthousiast en de meeste mensen beschrijven je als een vakidioot.

## ‘Dive Into JeeNodes’ door Jean-Claude Wippler

![Charly Chaplin: Modern times]({{ root_url }}/images/modern_times.jpg)

DIJN is een reis langs de wereld van Physical Computing, elektronica, Wireless Sensor Networks, en real-time web-technologie om te laten zien hoe je met heel beperkte middelen een scala van technologische mogelijkheden kunt openbreken en toepassen in je eigen huis. Op basis van open source, Arduino-compatible “JeeNodes”, en een Raspberry Pi single-board Linux systeem zal worden gedemonstreerd dat je alles zelf in elkaar kunt zetten – of je nou een software, hardware, of elektronica achtergrond hebt, of niet. Maak kennis met ultra-low power computing, solderen, WebSockets, sketches, Node.js, sensoren, Angular, Linux, en domotica en ontdek hoe je spelenderwijs zelf in elk van deze richtingen verder kunt leren.

### Over Jean-Claude Wippler

Heeft een paar jaar geleden zijn vorige leven als software architect en database specialist ingeruild voor een eindeloos avontuur langs alle mogelijke grenzen en combinaties van hackable technologie. Vanuit een huis vol zelf-ontworpen sensoren die draadloos hun meetwaarden naar een centrale server sturen vult hij dagelijks de “JeeLabs” weblog met verhalen over deze avonturen, en speurt hij steeds verder – op zoek naar de creatieve raakvlakken tussen bits, elektronen, atomen, en passie.

## “Skrivit – een anti-interaction design experiment” (o.v.b.) door Björn Wijers

![WTF]({{ root_url }}/images/save-icon.jpg)

Skrivit is een zeer minimaal bijelkaar geknustelde mini webapplicatie om tekst te publiceren. Zonder interface. Skrivit begon als een gedachtenexperiment: ‘Wat als een applicatie zoveel mogelijk voor je doet, zonder je lastig te vallen’. Deze presentatie is onder voorbehoud ivm de verkoudheid van de spreker. ([bronplaatje](http://andreajonnacharuk.blogspot.nl/2011/05/save.html))

### Over Björn Wijers

Björn Wijers is oprichter van HackersNL/BEEA. Hij is een allround creatieveling met achtergrond in interaction design, online media en development met free, open source software. Onder de naam Burobjorn helpt hij organisaties met webdevelopment & interactie.